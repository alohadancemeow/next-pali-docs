---
title: นิบาตหมวดที่ ๔ - ๕
description: นิบาตหมวดที่ ๔ ลงในบท
---

## อวธารณัตถนิบาต

๑. นิบาตที่ใช้ห้ามนาม, คุณ, และกิริยาอื่นเสีย เรียกชื่อว่า อวธารณตฺโถ บ้าง อวธาโร บ้าง ตรงต่อนิบาตไทยว่า เท่านั้น; นั่นเทียว,
เทียว, แล, เป็นต้น.

นิบาตพวกนี้ใช้ เอว กับ ว เป็นพื้น ใช้ หิ บ้าง ห่าง ๆ อุ.

_"ตญฺเญเวตฺถ ปฏิปุจฺฉิสฺสามิ. ติสฺโส ธนุธโร เอว. ปพฺพชิสฺสาเมวาหํ ตาต. อิเธกจฺโจ อสฺสทฺโธ ว สมาโน 'อโห วต มํ ชโน 'สทฺโธ' ติ ชาเนยฺยา" ติ อจฺฉติ. เอวญฺหิ โว ภิกฺขเว สิกฺขิตพฺพํ."_

อุทาหรณ์ที่ ๑ ห้ามนามอื่นว่า ข้าพเจ้า จักถามท่านแล ไม่ถามคนอื่น.
ที่ ๒ ห้ามคุณอื่นว่า นายดิสส์เป็นคน ถือธนูเท่านั้น ไม่ได้เป็นอื่น.
ที่ ๓ ห้ามกิริยาอื่นว่า ข้าพเจ้าจักบวช ให้ได้ ไม่เว้นละ.

---

## อเปกขัตถนิบาต

๒. นิบาตเพ่งนามอื่นด้วย เรียกชื่อว่า อเปกฺขตฺโถ. ตรงต่อ นิบาตไทยว่า แม้, ถึง.

นิบาตนี้ใช้ ปิ หรือ อปิ. อุ.

_"โย ปน ภิกฺขุ สญฺจิจฺจ มนุสฺสวิคฺคหํ ชีวิตา โวโรเปยฺย--อยมฺปิ ปาราชิโก โหติ อสํวาโส."_

ปิ ศัพท์ในอุทาหรณ์นี้แสดงว่า ใช่จะต้องปาราชิก แต่ ๒ รูปเท่านั้นหามิได้, ถึงรูปนี้ก็ต้องเหมือนกัน.

---

## สัมภาวนัตถ และ ครหัตถนิบาต

๓. นิบาตที่ใช้ชม เรียกชื่อว่า สมฺภาวนตฺโถ, ที่ใช้ติ เรียก ชื่อว่า ครหตฺโถ, ตรงต่อนิบาตไทยว่า แม้, ถึง.

นิบาตนี้ใช้ ปิ หรือ อปิ. อุ.

- (ชม) อยํ ชาติสมฺปนฺโนปิ มานํ น กโรติซ
- (ติ) อยํ ทลิทฺโทปิ ปมาณํ น ชานาติ.

---

## ปทปูรณนิบาต

๔. นิบาตที่ไม่ได้หมายความอะไร เป็นแต่พอให้อักขระใน บาทแห่งคาถาเต็มตามกำหนดก็ดี
พอให้คำไพเราะสละสลวยขึ้นก็ดี เรียกชื่อว่า ปทปูรโณ บ้าง วจนาลงฺกาโร บ้าง
วจนสิลิฏฺฐโก บ้า ตามอรรถที่กล่าวแล้วโดยลำดับ ตรงต่อนิบาตไทยอย่างหร และ อะไรบ้าง
จงดูในวจีวิภาคส่วนอัพยยศัพท์ ที่ว่าด้วยนิบาตสักว่าเป็น เครื่องทำบทให้เต็ม [๙๒] เถิด.

จะแสดงอุทาหรณ์พอเป็นตัวอย่าง ธมฺโม หเว รกฺขติ ธมฺมจารึ. แม้ถึง หิ, จ, ปน ที่ไม่มีความอะไร ก็เรียกว่า ปทปูรณ.

---

## สมวายนิบาต

๕. นิบาตที่ใช้แสดงนามบ้าง กิริยาบ้าง ที่พร้อมกัน เรียกชื่อ ว่า สมวาโย ตรงต่อนิบาตไทยว่า พร้อม.

นิบาตพวกนี้ใช้ ๒ ศัพท์ คือ สทฺธึ, สห;

- เข้ากับนาม เรียกชื่อว่า ทพฺพสมวาโย.
- เข้ากับกิริยา เรียกชื่อว่า กิริยาสมวาโย.

อุ.

_"(ทัพพ) เอกํ สมยํ ภควา เวรญฺชายํ วิหรติ นเฬรุปุจิมนฺทมูเล มหตา ภิกฺขุสงฺเฆน สทฺธึ
(กิริยา) สหาปิ คคฺเคน สงฺโฆ อุโปสถํ กเรยฺย."_

---

## ปฏิเสธนิบาต

๖. นิบาตที่ใช้ห้าม เรียกชื่อว่า ปฏิเสโธ, นิบาตพวกนี้ใช้ น, โน, มา, เป็นพื้น. อุ.

_"น สนฺติ ตาณา. โน เหตํ ภนฺเต. มาสฺสุ พาเลหิ สงฺคญฺฉิ."_

---

## อิติศัพท์

๗. อิติศัพท์ ได้ชื่อต่างตามลักษณะ ดังนี้

|     |                                                                   | เรียกชื่อว่า                    | อุ.                                                                                          |
| --- | ----------------------------------------------------------------- | ------------------------------- | -------------------------------------------------------------------------------------------- |
| ก.  | ถ้าอมข้อความที่เป็นพากย์ไว้เต็มที่ มีความเกี่ยวเนื่องกับ บทกิริยา | อากาโร.                         | อิธ วสฺสํ วสิสฺสามิ, อิธ เหมนฺตคิมฺหิสุ. อิติ พาโล วิจินฺเตติ, อนฺตรายํ น พุชฺฌติ.           |
| ข.  | ถ้ามีความเนื่องด้วยบทนาม                                          | สรุป                            | มโน ปุพฺพงฺคมา ธมฺมา ฯ เป ฯ จกฺกํว วหโต ปทนฺติ อยํ คาถา กตฺถ ภาสิตา ?                        |
| ค.  | ถ้าอมความย่อไว้ไม่หมด                                             | อาทยตฺโถ. [๑]                   | ธมฺมํ โว ภิกฺขเว เทเสสฺสามิ อาทิกลฺยาณนฺติ อยํ เทสนาธมฺโม นาม.                               |
| ฆ.  | ถ้าวางไว้พอเป็นตัวอย่าง                                           | นิทสฺสนํ                        | อิติปิ โส ภควา อรหํ สมฺมาสมฺพุทฺโธ. อิติ รูปํ, อิติ รูปสฺส สมุทโย, อิติ รูปสฺส อฏิฐงฺคโม.    |
| ง.  | ถ้าเป็นเหตุ                                                       | เหตฺวตฺโถ.                      | ทุสฺสติ เตนาติ โทโส.                                                                         |
| จ.  | ถ้าเป็นประการะ                                                    | ปกาโร.                          | อิติ ยนฺตํ วุตฺตํ. อิทเมตํ ปฏิจฺจ วุตฺตํ.                                                    |
| ฉ.  | ถ้ามีในที่สุดความ                                                 | สมาปนฺโน บ้าง ปริสมาปนฺโน บ้าง. | เทสนาวสาเน พหู โสตาปตฺติผลาทีนิ ปาปุณึสูติ.                                                  |
| ช.  | ใช้บอกชื่อก็ได้                                                   | สญฺญาโชตโก.                     | สินฺธวาติ สินฺธวรฏฺเฐ ชาตา (อสฺสา) ความเท่ากับพากย์ว่า สินฺธวรฏฺเฐ ชาตา (อสฺสา) สินฺธวา นาม. |

[๑] ได้ชื่ออย่างนี้ เพราะชักเอามาไม่หมด ยังมี มชฺเฌกลฺยาณํ ปริโยสานกลฺยาณํ อีก. อนึ่ง พึงรู้จักอุทาหรณ์ในต้นเรื่องแห่งธัมมปทัฏฐกถาทั้งปวง มี มโนปุพฺพงฺคมาติ อิมํ ธมฺมเทสนํ เป็นต้น.

---

# นิบาตหมวดที่ ๕

(๑๖๖) นิบาตหมวดที่ ๕ เป็นบท มีชื่อดังนี้

|     |                                                     | เรียกชื่อว่า   |
| --- | --------------------------------------------------- | -------------- |
| ๑.  | นิบาตบอกอาลปนะทั้งปวง                               | อาลปนํ.        |
| ๒.  | นิบาตบอกกาลทั้งปวง                                  | กาลสตฺตมี.     |
| ๓.  | นิบาตบอกที่ทั้งปวง                                  | อาธาโร.        |
| ๔.  | นิบาติบอกเขตแดน, ประการเป็นต้น ซึ่งเป็นคุณของกิริยา | กิริยาวิเสสนํ. |
