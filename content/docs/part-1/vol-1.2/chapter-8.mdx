---
title: ปกิณณกะ
description: A guide in my new Starlight docs site.
---

# สนธิในบาลีภาษา

วิธีทำสนธิในบาลีภาษานั้น ท่านไม่นิยมให้เป็นแบบเดียว ซึ่งจะยักเยื้องเป็นอย่างอื่นไม่ได้เหมือนวิธีสนธิในสันสกฤตภาษา ผ่อนให้ตามอัธยาศัยของผู้ทำ จะน้อมไปให้ต้องตามสนธิกิริโยปกรณ์ อย่างหนึ่งอย่างใดที่ตนชอบใจ ถ้าไม่ผิดแล้ว ก็เป็นอันใช้ได้

ส่วนในสันสกฤตนั้น มีวิธีข้อบังคับเป็นแบบเดียว ยักเยื้องเป็นอย่างอื่นไปไม่ได้ จะเลือกเอาวิธีนั้น ซึ่งจะใช้ได้ในบาลีภาษามาเขียนไว้ที่นี้ เพื่อจะได้เป็นเครื่องประดับปัญญาของผู้ศึกษาแต่พอสมควร.

---

# สนธิตามวิธีสันสกฤต

แบบสนธิตามวิธีสันสกฤต [ ๓๕ ] ถ้าศัพท์มีที่สุดเป็น สระ อ หรือ อา ก็ดี อิ หรือ อี ก็ดี อุ หรือ อู ก็ดี
สระตามหลังก็เป็นเหมือนกันอย่างนั้น คือ

- ถ้าสระหน้าเป็น อ หรือ อา ก็เป็น อ หรือ อา เหมือนกัน ถ้าสระหน้าเป็น อิ หรือ อี ก็เป็น อิ หรือ อี เหมือนกัน ถ้าสระหน้าเป็น อุ หรือ อู ก็เป็น อุ หรือ อู เหมือนกัน สระ ๒ นั้นผสมกันเข้าเป็นทีฆะ คือ เป็น อา อี อู ตามรูปของตน
- ถ้าสระหน้าเป็น อ หรือ อา สระหลังเป็นสระอื่นไม่เหมือนกัน คือ เป็น อิ อี ก็ดี อุ อู ก็ดี, อ อา กับ อิ อี ผสมกันเข้า เป็น เอ, อ อา กับ อุ อู ผสมกันเข้าเป็น โอ.
- ถ้าสระหน้าเป็น อิ อี หรือ อุ อู สระหลังเป็นสระอื่น มีรูปไม่เสมอกัน เอาสระหน้า คือ อิ อี เป็น ย, อุ อู เป็น ว, ถ้าสระ หน้าเป็น เอ หรือ โอ สระหลังเป็น อ ลบ อ เสีย
  ถ้าสระหลังเป็น สระอื่นนอกจาก อ, เอา เอ เป็น อย, เอา โอ เป็น อว

อนุสาร คือ นิคคหิต ถ้าพยัญชนะวรรคอยู่หลัง อาเทสเป็นพยัญชนะที่สุดวรรค ดังกล่าวแล้วข้างต้น [ ๓๒ ].

---

# คำถามชื่อสนธิ

[ ๓๖ ] คำถามชื่อสนธิให้ผู้ศึกษาตอบ

|     |                           |                     |
| --- | ------------------------- | ------------------- |
| ๑.  | ตตฺร - อยํ - อาทิ         | ตตฺรายมาทิ          |
| ๒.  | ตตฺร - อภิรตึ - อิจฺเฉยฺย | ตตฺราภิรติมิจฺเฉยฺย |
| ๓.  | ยสฺส - อินฺทฺริยานิ       | ยสฺสินฺทฺริยานิ     |
| ๔.  | จตฺตาโร - อิเม            | จตฺตาโรเม           |
| ๕.  | ตโย - อสฺสุ               | ตยสฺสุ              |
| ๖.  | พนฺธุสฺส - อิว            | พนฺธุสฺเสว          |
| ๗.  | ตถา - อุปมํ               | ตถูปมํ              |
| ๘.  | ปญฺจหิ - อุปาลิ           | ปญฺจหุปาลิ          |
| ๙.  | อิติ - อสฺส               | อติสฺส              |
| ๑๐. | เต - อสฺส                 | ตฺยสฺส              |
| ๑๑. | วตฺถุ - เอตฺถ             | วตฺเถวตฺถ           |
| ๑๒. | ปติ - อาหรติ              | ปจฺจาหรติ           |
| ๑๓. | สาธุ - ทสฺสนํ             | สาหุทสฺสนํ          |
| ๑๔. | วิตฺติ = อนุภูยเต         | วิตฺยานุภูยเต       |
| ๑๕. | ตถา - เอว                 | ตถริว               |
| ๑๖. | ขนฺติ - ปรมํ              | ขนฺตีปรมํ           |
| ๑๗. | โภวาที - นาม              | โภวาทินาม           |
| ๑๘. | โส - ปญฺญวา               | สปฺปญฺญวา           |
| ๑๙. | อิธ - ปโมโท               | อิธปฺปโมโท          |
| ๒๐. | น - ขมติ                  | นกฺขมติ             |
| ๒๑. | ตํ - การุณิกํ             | ตงฺการุณิกํ         |
| ๒๒. | สนฺตํ - ตสฺส              | สนฺตนฺตสฺส มนํ      |
| ๒๓. | ตํ - เอว - เอตฺถ          | ตญฺญเวตฺถ           |
| ๒๔. | สํ - ยุตฺตํ               | สญฺยุตฺตํ           |
| ๒๕. | เอวรูปํ - อกาสึ           | เอวรูปมกาสึ         |
| ๒๖. | ยํ - อิทํ                 | ยทิทํ               |
| ๒๗. | น - อิมสฺส                | นยิมสฺส วิชฺชา      |
| ๒๘. | อชฺช - อคฺเค              | อชฺชตคฺเค           |
| ๒๙. | อารคฺเค - อิว             | อารคฺเคริว          |
| ๓๐. | ปร - สหสฺสํ               | ปโรสหสฺสํ           |
| ๓๑. | อนุ - ถูลานิ              | อนุํถูลานิ          |
| ๓๒. | วิทูนํ - อคูคํ            | วิทูนคฺคํ           |
| ๓๓. | พุทฺธานํ - สาสนํ          | พุทฺธานสาสนํ        |
| ๓๔. | ปุปฺผํ - อสฺสา            | ปุปฺผํสา            |
| ๓๕. | วุตฺติ - อสฺส             | วุตฺยสฺส            |
| ๓๖. | เอวํ - อสฺส               | เอวํส เต อาสวา      |

-- จบสนธิแต่เท่านี้.
