---
title: อาขยาต
description: A guide in my new Starlight docs site.
---

[๑๐๘] ศัพท์กล่าวกิริยา คือ ความทำ, เป็นต้นว่า ยืน เดิน นั่ง นอน กิน ดื่ม ทำ พูด คิด, ชื่อว่า อาขยาต.
ในอาขยาตนั้น ท่านประกอบ วิภัตติ กาล บท วจนะ บุรุษ ธาตุ วาจก ปัจจัย, เพื่อ เป็นเครื่องหมายเนื้อความให้ชัดเจน.

---

# วิภัตติ

(๑๐๙) วิภัตตินั้นท่านจำแนกไว้เพื่อเป็นเครื่องหมายให้รู้ กาล บท วจนะ บุรุษ, จัดเป็น ๘ หมวด.
ในหมวดหนึ่ง ๆ มี ๑๒ วิภัตติ อย่างนี้

### ๑. วตฺตมานา

|        | ปรสฺสปทํ |        | อตฺตโนปทํ |        |
| ------ | -------- | ------ | --------- | ------ |
| ปุริส. | เอก.     | พหุ.   | เอก.      | พหุ.   |
| ป.     | ติ.      | อนฺติ. | เต.       | อนฺเต. |
| ม.     | สิ.      | ถ.     | เส.       | วฺเห.  |
| อุ.    | มิ.      | ม.     | เอ.       | มฺเห.  |

ข้อควรจำ:

- ๑. แปลง อนฺติ เป็น เร เช่น วุจฺจเร บ้าง.
- ๒. ใช้ เต แทน ติ เช่น ชายเต บ้าง.
- ๓. ใช้ อนฺเต แทน อนฺติ เช่น ปุจฺฉนฺเต บ้าง.
- ๔. ใช้ เอ แทน มิ เช่น อิจฺเฉ บ้าง.

### ๒. ปญฺจมี

|        | ปรสฺสปทํ |        | อตฺตโนปทํ |          |
| ------ | -------- | ------ | --------- | -------- |
| ปุริส. | เอก.     | พหุ.   | เอก.      | พหุ.     |
| ป.     | ตุ.      | อนฺตุ. | ตํ.       | อนฺตํ.   |
| ม.     | หิ.      | ถ.     | สฺส.      | วโห.     |
| อุ.    | มิ.      | ม.     | เอ.       | อามฺหเส. |

ข้อควรจำ:

- ๑. ใช้ ตํ แทน ตุ เช่น ชยตํ บ้าง.
- ๒. ลบ หิ ทิ้ง เช่น คจฺฉ บ้าง.
- ๓. ใช้ สฺส แทน หิ เช่น กรสฺสุ บ้าง.

### ๓. สตฺตมี

|        | ปรสฺสปทํ  |          | อตฺตโนปทํ |             |
| ------ | --------- | -------- | --------- | ----------- |
| ปุริส. | เอก.      | พหุ.     | เอก.      | พหุ.        |
| ป.     | เอยฺย.    | เอยฺยุํ. | เอถ.      | เอรํ.       |
| ม.     | เอยฺยาสิ. | เอยฺยาถ. | เอโถ.     | เอยฺยวฺโห.  |
| อุ.    | เอยฺยามิ. | เอยฺยาม. | เอยฺยํ.   | เอยฺยามฺเห. |

ข้อควรจำ:

- ๑. เอยฺย ลบ ยฺย เสีย คงไว้แต่ เอ เช่น กเร บ้าง.
- ๒. ใช้ เอถ แทน เอยฺย เช่น ลเภถ บ้าง.
- ๓. ใช้ เอยฺยํ แทน เอยฺยามิ เช่น ปุจฺเฉยฺยํ บ้าง.

### ๔. ปโรกฺขา

|        | ปรสฺสปทํ |      | อตฺตโนปทํ |       |
| ------ | -------- | ---- | --------- | ----- |
| ปุริส. | เอก.     | พหุ. | เอก.      | พหุ.  |
| ป.     | อ.       | อุ.  | ตฺถ.      | เร.   |
| ม.     | เอ.      | ตฺถ. | ตฺโถ.     | วฺโห. |
| อุ.    | อํ.      | มฺห. | อึ.       | มฺเห. |

### ๕. หิยตฺตนี

|        | ปรสฺสปทํ |      | อตฺตโนปทํ |        |
| ------ | -------- | ---- | --------- | ------ |
| ปุริส. | เอก.     | พหุ. | เอก.      | พหุ.   |
| ป.     | อา.      | อู.  | ตฺถ.      | ตฺถุํ. |
| ม.     | โอ.      | ตถ.  | เส.       | วฺหํ.  |
| อุ.    | อํ.      | มฺห. | อึ.       | มฺหเส. |

### ๖. อชฺชตฺตนี

|        | ปรสฺสปทํ |       | อตฺตโนปทํ |       |
| ------ | -------- | ----- | --------- | ----- |
| ปุริส. | เอก.     | พหุ.  | เอก.      | พหุ.  |
| ป.     | อี.      | อุํ.  | อา.       | อู.   |
| ม.     | โอ.      | ตฺถ.  | เส.       | วฺหํ. |
| อุ.    | อึ.      | มฺหา. | อํ.       | มฺเห. |

ข้อควรจำ:

- ๑. มักรัสสะ อี เป็น อิ เช่น กริ บ้าง. ลง ส. อาคม เป็น สิ เช่น อกาสิ บ้าง.
- ๒. อุํ ลง สฺ อาคมเป็น สุํ เช่น อาโรเจสุํ บ้าง. แปลงเป็น อํสุ เช่น อกํสุ บ้าง. เป็น อึสุ เช่น กรึสุ บ้าง.
- ๓. โอ ใช้ อี ป. แทนโดยมาก.
- ๔. อึ ลง สฺ อาคม เป็น สึก เช่น อกาสึ บ้าง.

### ๗. ภวิสฺสนฺติ

|        | ปรสฺสปทํ |          | อตฺตโนปทํ |           |
| ------ | -------- | -------- | --------- | --------- |
| ปุริส. | เอก.     | พหุ.     | เอก.      | พหุ.      |
| ป.     | สฺสติ.   | สฺสนฺติ. | สฺสเต.    | สฺสนฺเต.  |
| ม.     | สฺสสิ.   | สฺสถ.    | สฺสเส.    | สฺสวฺเห.  |
| อุ.    | สฺสามิ.  | สฺสาม.   | สฺสํ.     | สฺสามฺเห. |

ข้อควรจำ:

- ๑. ใช้ สฺสํ แทน สฺสามิ เช่น ลภิสฺสํ บ้าง.

### ๘. กาลาติปตฺติ

|        | ปรสฺสปทํ |           | อตฺตโนปทํ |            |
| ------ | -------- | --------- | --------- | ---------- |
| ปุริส. | เอก.     | พหุ.      | เอก.      | พหุ.       |
| ป.     | สฺสา.    | สฺสํสุ.   | สฺสถ.     | สฺสึสุ.    |
| ม.     | สฺเส.    | สฺสถ.     | สฺสเส.    | สฺสฺเห.    |
| อุ.    | สฺสํ.    | สฺสามฺหา. | สฺสํ.     | สฺสามฺหเส. |

# กาล

(๑๑๐) ในอาขยาตนั้น แบ่งกาลที่เป็นประธานได้ ๓ คือ

- กาลที่เกิดขึ้นจำเพาะหน้า เรียกว่าปัจจุบันกาล ๑
- กาลล่วงแล้ว เรียกว่าอดีตกาล ๑
- กาลยังไม่มาถึง เรียกว่าอนาคตกาล ๑

กาลทั้ง ๓ นั้น แบ่งให้ละเอียดออกอีก ปัจจุบันกาลจัด เป็น ๓ คือ

- ปัจจุบันแท้ ๑
- ปัจจุบันใกล้อดีต ๑
- ปัจจุบันใกล้ อนาคต ๑

อดีตกาลจัดเป็น ๓ เหมือนกัน คือ

- ล่วงแล้วไม่มีกำหนด ๑
- ล่วงแล้ววานนี้ ๑
- ล่วงแล้ววันนี้ ๑

อนาคตกาล จัดเป็น ๒ คือ

- อนาคตของปัจจุบัน ๑
- อนาคตของอดีต ๑

---

กาลที่กล่าวโดยย่อหรือพิสดารนี้ ในเวลาพูดหรือแต่งหนังสือ อ่านหนังสือ ต้องหมายรู้ด้วย วิภัตติ ๘ หมู่ที่กล่าวแล้ว อย่างนี้

##### ๑. วตฺตมานา บอกปัจจุบันนกาล.

- ๑. ปัจจุบันแท้ แปลว่า 'อยู่' อุ. ภิกฺขุ ธมฺมํ เทเสติ ภิกษุ แสดงอยู่ ซึ่งธรรม.
- ๒. ใกล้อดีต แปลว่า 'ย่อม' อุ. กุโต นุ ตฺวํ อาคจฺฉสิ ? ท่าน ย่อมมา แต่ที่ไหนหนอ ?
- ๓. ใกล้อนาคต แปลว่า 'จะ' อุ. กึ กโรมิ ? [ข้า] จะทำ ซึ่งอะไร ?

##### ๒. ปญฺจมี บอกความบังคับ, ความหวัง, และความอ้อนวอน, เป็นต้น.

- ๑. บอกความบังคับ แปลว่า 'จง' อุ. เอวํ วเทหิ. [เจ้า] จงว่า อย่างนี้.
- ๒. บอกความหวัง แปลว่า 'เถิด' อุ. สพฺเพ สตฺตา อเวรา โหนฺตุ. สัตว์ ท. ทั้งปวง เป็นผู้มีเวรหามิได้ เถิด.
- ๓. บอกความอ้อนวอน แปลว่า 'ขอ-จง' อุ. ปุพฺพาเชถ มํ ภนฺเต. ข้าแต่ท่านผู้เจริย ขอ [ท่าน ท.] จง ยังข้าพเจ้า ให้บวช.

##### ๓. สตฺตมี บอกความยอมตาม, ความกำหนด, และความรำพึง, เป็นต้น.

- ๑. บอกความยอมตาม แปลว่า 'ควร' อุ. ภเชถ ปุริสุตฺตเม. [ชน] ควรคบ ซึ่งบุรุษสูงสุด ท.
- ๒. บอกความกำหนด แปลว่า 'พึง' อุ. ปุญฺญญฺเจ ปุริโส กยิรา. ถ้าว่า บุรุษ พึงทำ ซึ่งบุญไซร้.
- ๓. บอกความรำพึง แปลว่า 'พึง' อุ. ยนฺนูนาหํ ปพฺพชฺเชยฺยํ. ไฉนหนอ เรา พึงบวช.

##### ๔. ปโรกฺขา บอกอดีตกาล ไม่มีกำหนด แปลว่า 'แล้ว' อุ.

- เตนาห ภควา. ด้วยเหตุนั้น พระผู้มีพระภาค ตรัสแล้ว อย่างนี้.
- เตนาหุ โปราณา. ด้วยเหตุนั้น อาจารย์มีในปางก่อน ท. กล่าวแล้ว.

##### ๕. หิยตฺตนี บอกอดีตกาล ตั้งแต่วานนี้ แปลว่า แล้ว, ถ้ามี 'อ' อยู่หน้า แปลว่า 'ได้-แล้ว' อุ.

- ขโณ โว มา อุปจฺจคา. ขณะ อย่า ได้เข้าไปล่วงแล้ว ซึ่งท่าน ท.
- เอวํ อวจํ. [ข้า] ได้กล่าวแล้ว อย่างนี้.

-- อุปจฺจคา [อุป+อติ+อ+คมฺ+อ+อา.]

##### ๖. อชฺชตฺตนี บอกอดีตกาล ตั้งแต่วันนี้ แปลว่า 'แล้ว.' ถ้ามี 'อ' อยู่หน้า แปลว่า 'ได้ - แล้ว' อุ.

- เถโร คามํ ปิณฺฑา ปาวิสิ. พระเถระ เข้าไปแล้ว สู่บ้าน เพื่อบิณฑะ.
- เอวรูปํ กมฺมํ อกาสึ. [ข้า] ได้ทำแล้ว ซึ่งกรรม มีอย่างนี้เป็นรูป.

##### ๗. ภวิสฺสนฺติ บอกอนาคตกาลแห่งปัจจุบัน แปลว่า 'จัก' อุ.

- ธมฺมํ สุณิสฺสาม. ข้า ท. จักฟัง ซึ่งธรรม.

##### ๘. กาลาติปตฺติ บอกอนาคตกาลแห่งอดีต แปลว่า 'จัก - แล้ว,' ถ้ามี 'อ' อยู่หน้า แปลว่า 'จักได้ - แล้ว' อุ.

- โส เจ ยานํ ลภิสฺสา อคจฺฉิสฺสา. ถ้าว่า เขา จักได้แล้ว ซึ่งยานไซร้ [เขา] จักได้ไปแล้ว.

---

# บท

(๑๑๑) วิภัตตินั้น แบ่งเป็น ๒ บท คือ

- ปรัสสบท บทเพื่อผู้อื่น ๑
- อัตตโนบท บทเพื่อตน ๑.

ปรัสสบทเป็นเครื่องหมายให้รู้กิริยาที่เป็นกัตตุวาจก, อัตตโนบทเป็นเครื่องหมายให้รู้กิริยาที่เป็น กัมมวาจกและภาววาจก อันจะกล่าวข้างหน้า, แต่จะนิยมลงเป็นแน่ ทีเดียวก็ไม่ได้.

บางคราวปรัสสบทเป็นกัมมวาจกและภาววาจกก็มี เหมือนคำบาลีว่า "สทิโส เม น วิชฺชติ. คนเช่นกับด้วยเรา [อันใคร ๆ] ย่อมหา ไม่ได้. น จ ลพฺภติ รูเป. อนึ่ง [อันใคร ๆ] ย่อมไม่ ได้ ในรูป" เป็นต้น.

บางคราว อัตตโนบทเป็นกัตตุวาจกก็มี เหมือนคำบาลีว่า "ปิยโต ชายเต โสโก ความโศก ย่อมเกิด แต่ของที่รัก." เป็นต้น.

คำที่กล่าวข้างต้นนั้น ประสงค์เอาแต่บทที่เป็นไปโดยมาก ถ้า จำกำหนดให้ละเอียดแล้ว ต้องอาศัยปัจจัยด้วย.

---

# วจนะ

(๑๑๒) วิภัตตินั้น จัดเป็นวจนะ ๒ คือ

- เอกวจนะ ๑
- พหุวจนะ ๑

เหมือนวิภัตตินาม ถ้าศัพท์นามที่เป็นประธานเป็นเอกวจนะ ต้องประกอบกิริยาศัพท์เป็นเอกวจนะตาม, ถ้านามศัพท์เป็นพหุวจนะ ก็ ต้องประกอบกิริยาศัพท์เป็นพหุวจนะตาม ให้มีวจนะเป็นอันเดียวกัน อย่างนี้

- โส คจฺฉติ เขา ไปอยู่, เต คจฺฉนฺติ เขาทั้งหลาย ไปอยู่.

ยกไว้แต่นามศัพท์ที่เป็นเอกวจนะหลายๆ ศัพท์รวมกันด้วย 'จ' ศัพท์ ใช้กิริยาเป็นพหุวจนะ ซึ่งจะมีแจ้งในวากยสัมพันธ์ข้างหน้า.

---

# บุรุษ

(๑๑๓) วิภัตตินั้น จัดเป็นบุรุษ ๓ คือ

- ประถมบุรุษ ๑
- มัธยมบุรุษ ๑
- อุตตมบุรุษ ๑

เหมือนปุริสสัพพนาม. ถ้าปุริสสัพพนามใดเป็นประธาน ต้องใช้กิริยาประกอบวิภัตติให้ถูกต้องตามปุรสสัพพนามนั้น อย่างนี้

- โส ยาติ เขา ไป, ตฺวํ ยาสิ เจ้า ไป,
  อหํ ยามิ ข้า ไป.

ในเวลาพูดหรือเรียนหนังสือ แม้จะไม่ออกชื่อปุริสสัพพนาม ใช้แต่วิภัตติกิริยาให้ถูกต้องตามบุรุษที่ตนประสงค์จะออกชื่อ ก็เป็นอันเข้าใจกันได้เหมือนกัน, เหมือนคำว่า เอหิ [เจ้า] จงมา.
ถึงจะไม่ออกชื่อ 'ตฺวํ' ก็รู้ได้ เพราะ 'หิ' วิภัตติ เป็นปัญจมี เอกวจนะ มัธยมบุรุษ เมื่อเป็นเช่นนี้ก็ส่องความให้เห็นว่าเป็นกิริยาของ 'ตฺวํ' ซึ่งเป็นมัธยมบุรุษ เอกวจนะ.
แม้คำว่า ปุญฺญํ กริสฺสาม. [ข้า ท.] จักทำ ซึ่งบุญ. ถึงจะไม่ออกชื่อ 'มยํ' ก็รู้ได้ โดยนัยที่กล่าวแล้ว.
