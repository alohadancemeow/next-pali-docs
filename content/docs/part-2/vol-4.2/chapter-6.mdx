---
title: ภาวตัทธิต - อัพยยตัทธิต
description: A guide in my new Starlight docs site.
---

---

# ภาวตัทธิต

[ ๑๐๔ ] ในภาวตัทธิต มีปัจจัย ๖ ตัว คือ ตฺต, ณฺย|, ตฺตน, ตา, ณ, กณฺ.

| ศัพท์ที่ลง ตฺต ปัจจัย อย่างนี้ |                                         |              |
| ------------------------------ | --------------------------------------- | ------------ |
| จนฺทสฺส ภาโว จนฺทตฺตํ.         | ความเป็น แห่งพระจันทร์ ชื่อ จันทัตตะ.   | [ ในชื่อ ]   |
| มนุสฺสสฺส ภาโว มนุสฺสตฺตํ.     | ความเป็น แห่งมนุษย์ ชื่อ มนุสสัตตะ.     | [ ในชาติ ]   |
| ทณฺฑิโน ภาโว ทณฺฑิตฺตํ.        | ความเป็น แห่งคนมีไม้เท้า ชื่อ ทัณฑิตตะ. | [ ในทัพพะ ]  |
| ปาจกสฺส ภาโว ปาจกตฺตํ.         | ความเป็น แห่งคนหุง ชื่อ ปาจกัตตะ.       | [ ในกิริยา ] |
| นีลสฺส ภาโว นีลตฺตํ.           | ความเป็น แห่งของเขียว ชื่อ นีลัตตะ.     | [ ในคุณ ]    |

| ศัพท์ที่ลง ณฺย ปัจจัย อย่างนี้ |                                                         |
| ------------------------------ | ------------------------------------------------------- |
| ปณฺฑิตสฺส ภาโว ปณฺฑิจฺจํ.      | ความเป็น แห่งบัณฑิต ชื่อ ปัณฑิจจะ.                      |
| กุสลสฺส ภาโว โกสลฺลํ.          | ความเป็น แห่งคนฉลาด ชื่อ โกสัลละ.                       |
| สมณสฺส ภาโว สามญฺญํ.           | ความเป็น แห่งสมณะ ชื่อ สามัญญะ.                         |
| สุหทสฺส ภาโว โสหชฺชํ.          | ความเป็น แห่งเพื่อน [ คนมีใจดี ] ชื่อ โสหัชชะ.          |
| ปุริสสฺส ภาโว โปริสฺสํ.        | ความเป็น แห่งบุรุษ ชื่อ โปริสสะ.                        |
| นิปกสฺส นิปกสฺส ภาโว เนปกฺกํ.  | ความเป็น แห่งคนมีปัญญา [ รักษาไว้ซึ่งตน ] ชื่อ เนปักกะ. |
| อุปมาย ภาโว โอปมฺมํ.           | ความเป็น แห่งอุปมา ชื่อ โอปัมมะ.                        |

ในที่นี้ผู้ศึกษาพึงสังเกต ณฺย ปัจจัยนี้ พฤทธิ์สระตัวหน้าที่เป็นรัสสะล้วน และต้องลบ ตามพวกปัจจัยที่มี ณ อักษร ที่กล่าวแล้วในโคตตตัทธิตข้างต้น
[ ๑๐๓ ] เมื่อลบ ณ แล้ว เหลืออยู่แต่ ย, ลบ อ สระที่สุดศัพท์ ข้างหน้าเสีย เหมือนศัพท์ คือ ปัณฑิตะ ลบ อ เสีย คงแต่ปัณฑิ แล้วเอาพยัญชนะที่สุดศัพท์ ซึ่งมีสระอันลบเสียแล้วนั้น กับ ย ปัจจัย อาเทศตามสถานที่ควร อย่างนี้.

- [ ๑ ] เอา ตฺย เป็น จฺจ
- [ ๒ ] เอา ลฺย เป็น ลฺล
- [ ๓ ] เอา ณฺย เป็น ญฺญ
- [ ๔ ] เอา ทฺย เป็น ชฺช

นอกนั้น เอาเป็นเหมือนพยัญชนะหน้า ย ทั้ง ๒ ตัว หรือคงไว้ อย่างเดิม ไม่อาเทศ.

ในสัททนีติว่า ศัพท์ คือ

- วิริยํ ความเป็นผู้กล้า [ ความเพียร ] และ อาลสิยํ ความเป็นผู้เกียจคร้าน, ลง ณิย ปัจจัย.
- โสเจยฺยํ ความเป็น ของสะอาด, ลง เณยฺย ปัจจัย.
- ทาสพฺยํ ความเป็นทาส, ลง พฺย ปัจจัย.

---

ศัพท์ที่ลง ตฺตน ปัจจัย พบแต่ที่ท่านยกขึ้นแสดงเป็นอุทาหรณ์ไว้ ๒ ศัพท์เท่านั้น คือ

- ปุถุชฺชนตฺตนํ ความเป็นปุถุชน,
- เวทนตฺตนํ ความเป็นผู้มีเวทนา.

ชายตฺตนํ ความเป็นเมีย, ชารตฺตนํ ความเป็นชู้ ก็ลง ตฺตน ปัจจัยนี้ด้วย ฯ

| ศัพท์ที่ลง ตา ปัจจัย อย่างนี้  |                                                            |
| ------------------------------ | ---------------------------------------------------------- |
| มุทุโน ภาโว มุทุตา.            | ความเป็น แห่งคนอ่อน [ คนใจอ่อน ] ชื่อ มุทุตา.              |
| นิทฺทารามสฺส ภาโว นิทฺทารามตา. | ความเป็น แห่งคน มีความหลับเป็นที่มายินดี ชื่อ นิทฺทารามตา. |
| สหายสฺส ภาโว สหายตา.           | ความเป็น แห่งสหาย ชื่อ สหายตา.                             |

| ศัพท์ที่ลง ณ ปัจจัย อย่างนี้ |                                                 |
| ---------------------------- | ----------------------------------------------- |
| วิสมสฺส ภาโว เวสมํ.          | ความเป็นแห่งของเสมอปราศ [ ไม่เสมอ ] ชื่อ เวสมะ. |
| สุจิโน ภาโว โสจํ.            | ความเป็น แห่งของสะอาด ชื่อ โสจะ.                |
| มุทุโน ภาโว มทฺทวํ.          | ความเป็น แห่งคนอ่อน ชื่อ มัททวะ.                |

| ศัพท์ที่ลง ณ ปัจจัย อย่างนี้ |                                                 |
| ---------------------------- | ----------------------------------------------- |
| รมณียสฺส ภาโว รามณียกํ.      | ความเป็น แห่งของอันบุคคลพึงยินดี ชื่อ รามณียกะ. |
| มนุญฺญสฺส ภาโว มานุญฺญกํ.    | ความเป็น แห่งของที่เป็นที่ฟูใจ ชื่อ มานุญญกะ.   |

# อัพยยตัทธิต

[ ๑๐๕ ] ในอัพยยตัทธิต มีปัจจัย ๒ ตัว คือ ถา, ถํ.

| ถา ปัจจัย ลงในประการ หลังสัพพนาม | ถํ ปัจจัย ลงในประการ หลัง กึ และ อิม |
| -------------------------------- | ------------------------------------ |
| ยถา - ประการใด.                  | กถํ - ประการไร, อย่างไร.             |
| ตถา - ประการนั้น.                | อิตฺถํ - ประการนี้, อย่างนี้.        |
| สพฺพถา - ประการทั้งปวง.          |                                      |

และศัพท์ที่ลงอัพยยปัจจัยที่กล่าวแล้ว ในอัพยยศัพท์ [ ๙๐ ] ท่านก็กล่าวว่า เป็นอัพยยตัทธิต เหมือนกัน.

---

## ศัพท์ตัทธิตที่เป็น ๓ ลิงค์

[ ๑๐๖ ] ศัพท์ตัทธิตที่เป็น ๓ ลิงค์ เปลี่ยนอย่างนี้

| ปัจจัย | ปุํลิงค์  | อิตถีลิงค์ | นปุํสกลิงค์          |
| ------ | --------- | ---------- | -------------------- |
| ณ      | วาสิฏฺโฐ. | วาสิฏฺฐี.  | วาสิฏฺฐํ.            |
| ณว     | มานโว.    | มานวิกา.   | มานวิกํ.             |
| ณิก    | นาวิโก.   | นาวิกี.    | นาวิกํ               |
| ตร     | ปาปตโร.   | ปาปตรา.    | ปาปตรํ.              |
| วี     | เมธาวี.   | เมธาวินี.  | เมธาวิ.              |
| วนฺตุ  | คุณวา.    | คุณวตี.    | คุณวํ หรือ คุณวนฺตํ. |

อุทาหรณ์เหล่านี้ แสดงพอเป็นตัวอย่าง ให้ผู้ศึกษาสังเกตได้ว่า แม้ศัพท์ที่มีได้แสดงไว้ในที่นี้ ก็คงเปลี่ยนลิงค์ไปตามแบบนี้ทั้งสิ้น จะแสดงให้สิ้นเชิง ก็กลัวจะเป็นการเนิ่นช้าแห่งบาลีไวยากรณ์นี้.

---

# คำถามชื่อตัทธิตและปัจจัย

|     |                                      |     |                                     |     |                                               |
| --- | ------------------------------------ | --- | ----------------------------------- | --- | --------------------------------------------- |
| ๑.  | วาสโว - คนเป็นเหล่ากอแห่งวาสวะ.      | ๑๑. | ยสสี - ชนมียศ.                      | ๒๑. | โสกรํ - [ เนื้อ ] ของสุกร.                    |
| ๒.  | หาลิทฺทํ - ผ้าอันบุคคลย้อมด้วยขมิ้น. | ๑๒. | อฏฺฐโม - ชนที่ ๘.                   | ๒๒. | สุตฺตโส - โดยความจำแนกโดยสูตร.                |
| ๓.  | มาหิสโก - ประชุม [ ฝูง ] แห่งกระบือ. | ๑๓. | จตุทฺธา - ดยส่วน ๔.                 | ๒๓. | ขตฺติยชาติโย - ชนเกิดแล้วโดยชาติแห่งกษัตริย์. |
| ๔.  | เสฏฺโฐ - ชนประเสริฐที่สุด.           | ๑๔. | วสิตฺตํ - ความเป็นผู้มีอำนาจ.       | ๒๔. | ปณฺณรสี - [ ดิถี ] ที่ ๑๕.                    |
| ๕.  | ปญฺจกํ - วัตถุมีปริมาณ ๕.            | ๑๕. | รชนียํ - เป็นที่ตั้งแห่งความกำหนัด. | ๒๕. | นาครตา - ประชุมแห่งชาวเมือง.                  |
| ๖.  | อิตรถา - ประการนอกนี้                | ๑๖. | โลหมยํ - เป็นวิการแห่งเหล็ก.        | ๒๖. | รุจิรํ ปุปฺผํ - ดอกไม้ มีความงาม.             |
| ๗.  | เภรวํ - ความเป็นผู้ขลาด.             | ๑๗. | ปณฺฑโว - ชนเป็นเหล่ากอแห่งบัณฑุ.    | ๒๗. | ปาหุเนยฺโย - ผู้ควรซึ่งของเครื่องต้อนรับ.     |
| ๘.  | ภณฺฑาคาริโก - ผู้ประกอบในเรือนคลัง.  | ๑๘. | อิตฺถํ - ประการนี้, อย่างนี้.       | ๒๘. | อุตฺตโม - ผู้สูงสุด.                          |
| ๙.  | อนฺติโม - ชนเกิดในที่สุด.            | ๑๙. | โอลุมฺปิโก - ผู้ข้ามด้วยพ่วง.       | ๒๙. | ปญฺโญ - ชนมีปัญญา.                            |
| ๑๐. | ธชาลุ - ประเทศมีธงมาก.               | ๒๐. | โปโรหิจฺจํ - ความเป็นปุโรหิต.       | ๓๐. | การุญฺญํ - ความเป็นแห่งกรุณา.                 |

-- จบตัทธิตแต่เท่านี้.
