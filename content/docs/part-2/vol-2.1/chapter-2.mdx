---
title: การันต์ - ในปุํลิงค์
description: A guide in my new Starlight docs site.
---

# วิธีแจกนามนาม

วิธีแจกนามนาม [๔๖] ผู้ศึกษาวิธีแจกนามศัพท์ด้วยวิภัตติ ต้องกำหนดจับ หลักฐานให้ได้ก่อนจึงจะเป็นการง่ายขึ้น.

หลักฐานนั้นท่านกำหนดตามสระที่สุดแห่งศัพท์ เรียกว่า การันต์, ศัพท์ที่เป็นลิงค์เดียวกันมีการันต์เหมือนกันแล้วก็แจกเป็นแบบเดียวกัน ยกไว้แต่ศัพท์บางเหล่าที่มีวิธีแจกอย่างหนึ่งต่างหาก.

เมื่อกำหนดได้หลักฐานดังนี้แล้ว ก็ไม่ต้องหนักใจ เพราะการที่ต้องทรงจำมากนัก จำได้เสียแบบหนึ่งแล้วก็ใช้ตลอดไปได้หลายร้อยศัพท์ทีเดียว.

---

# การันต์

ในนามนามและคุณนามนั้น ท่านจัดการันต์ตามที่ใช้สาธารณาทั่วไปมากนั้น ดังนี้

- ในปุํลิงค์มีการันต์ ๕ คือ อ อิ อี อุ อู.
- ในอิตถีลิงค์มี การันต์ ๕ คือ อา อิ อี อุ อู.
- ในนปุํสกลิงค์มีการันต์ ๓ คือ อ อิ อุ.

จะแจกปุํลิงค์ก่อน แล้วจึงจะแจกอิตถีลิงค์และนปุํสกลิงค์ เป็นลำดับไป.

---

## อ การันต์ ในปุํลิงค์

[๔๗] อ การันต์ ในปุํลิงค์แจกอย่าง ปุริส [บุรุษ] ดังนี้

|      | เอก.                       | พหุ.              |
| ---- | -------------------------- | ----------------- |
| ป.   | ปุริโส                     | ปุริสา            |
| ทุ.  | ปุริสํ                     | ปุริเส            |
| ต.   | ปุริเสน                    | ปุริเสหิ ปุริเสภิ |
| จ.   | ปุริสสฺส ปุริสาย ปุริสตฺถํ | ปุริสานํ          |
| ปญฺ. | ปุริสสฺมา ปุริสมฺหา ปุริสา | ปุริเสหิ ปุริเสภิ |
| ฉ.   | ปุริสสฺส                   | ปุริสานํ          |
| ส.   | ปุริสสฺมึ ปุริสมฺหิ ปุริเส | ปุริเสสุ          |
| อา.  | ปุริส                      | ปุริสา            |

ศัพท์ที่เป็น อ การันต์ เช่นนี้ แจกเหมือน ปุริส

|                  |                   |                 |
| ---------------- | ----------------- | --------------- |
| อาจริย - อาจารย์ | ชน - ชน           | กุมาร - เด็ก    |
| ตุรค - ม้า       | ขตฺติย - กษัตริย์ | เถน - ขโมย      |
| คณ - หมู่        | ทูต - ทูต         | โจร - โจร       |
| ธช - ธง          | ฉณ - มหรสพ        | นร - คน         |
| ปาวก - ไฟ        | รุกฺข - ต้นไม้    | ผลิก - แก้วผลึก |
| โลก - โลก        | พก - นกยาง        | วานร - ลิง      |
| ภว - ภพ          | สหาย - เพื่อน     | มนุสฺส - มนุษย์ |
| หตฺถ - มือ       | ยกฺข - ยักษ์      |                 |

วิธีเปลี่ยน วิภัตติ และ การันต์

- ๑. เอา อ กับ สิ เป็น โอ, กับ โย ปฐมา เป็น อา.
- ๒. เอา อํ เป็น อํ ในที่ทั้งปวง, อ กับ โย ทุ. เป็น เอ.
- ๓. เอา อ กับ นา เป็น เอน, หิ และ สุ อยู่หลัง เอา อ เป็น เอ. เอา หิ เป็น ภิ ได้ในที่ทั้งปวง.
- ๔. เอา สฺมา เป็น มฺหา ได้ ใน ปุํ. นปุํ. กับ อ เป็น อา.
- ๖. เอา สฺมึ เป็น มฺหิ ได้ ใน ปุํ นปุํ. กับ อ เป็น เอ.
- ๗. อาลปนะ เอก. คงเป็น อ, พหุ. เป็น อา.

---

## อิ การันต์ ในปุํลิงค์

[๔๘] อิ การันต์ ในปุํลิงค์ แจกอย่าง มุนิ [ผู้รู้] ดังนี้

|      | เอก.              | พหุ.          |
| ---- | ----------------- | ------------- |
| ป.   | มุนิ              | มุนโย มุนี    |
| ทุ.  | มุนึ              | มุนโย มุนี    |
| ต.   | มุนินา            | มุนีหิ มุนีภิ |
| จ.   | มุนิสฺส มุนิโน    | มุนีนํ        |
| ปญฺ. | มุนิสฺมา มุนิมฺหา | มุนีหิ มุนีภ  |
| ฉ.   | มุนิสฺส มุนิโน    | มุนีนํ        |
| ส.   | มุนิสฺมึ มุนิมฺหิ | มุนิสุ        |
| อา.  | มุนิ              | มุนโย มุนี    |

ศัพท์ที่เป็น อิ การันต์ เช่นนี้ แจกเหมือน มุนิ.

|                |                   |                  |
| -------------- | ----------------- | ---------------- |
| อคฺคิ - ไฟ     | ปติ - เจ้า ผัว    | อริ - ข้าศึก     |
| มณิ - แก้วมณี  | อหิ - งู          | วิธี - วิธี      |
| ถปติ - ช่างไม้ | วีหิ - ข้าวเปลือก | นิธิ - ขุมทรัพย์ |
| สมาธิ - สมาธิ  |                   |                  |

วิธีเปลี่ยน วิภัตติ และ การันต์

- ๑. สระที่มิใช่ อ อยู่หน้า ลบ สิ เสีย, โย อยู่หลัง เอา อิ ปุํ เป็น อ ก็ได้, ลบ โย เสียแล้ว ทีฆะ สระ อิ อุ ในลิงค์ทั้ง ๓ ก็ได้.
- ๒. อิ อี อุ อู ใน ปุํ. นปุํ. คง นา ไว้, หิ นํ สุ อยู่หลัง ทีฆะ อิ อุ ในลิงค์ทั้งปวง.
- ๓. เอา ส เป็น สฺส ได้ ใน ปุํ. นปุํ. ข้างหน้าเป็นสระที่มิใช่ อ เอา เป็น โน ได้ ใน ๒ ลิงค์นั้น.
- ๔. อาลปนะ มีคติแห่ง ปฐมา.

---

## อี การันต์ ในปุํลิงค์

[๔๙] อี การันต์ ในปุํลิงค์ แจกอย่าง เสฏฺฐี [เศรษฐี] ดังนี้

|      | เอก.                  | พหุ.              |
| ---- | --------------------- | ----------------- |
| ป.   | เสฏฺฐี                | เสฏฺฐโน เสฏฺฐี    |
| ทุ.  | เสฏฺฐึ เสฏฺฐินํ       | เสฏฺฐิโน เสฏฺฐี   |
| ต.   | เสฏฺฐินา              | เสฏฺฐีหิ เสฏฺฐีภิ |
| จ.   | เสฏฺฐิสฺส เสฏฺฐิโน    | เสฏฺฐีนํ          |
| ปญฺ. | เสฏฺฐิสฺมา เสฏฺฐิมฺหา | เสฏฺฐีหิ เสฏฺฐีภิ |
| ฉ.   | เสฏฺฐิสฺส เสฏฺฐิโน    | เสฏฺฐีนํ          |
| ส.   | เสฏฺฐิสฺมึ เสฏฺฐิมฺหิ | เสฏฺฐีสุ          |
| อา.  | เสฏฺฐิ เสฏฺฐิโน       | เสฏฺฐี            |

ศัพท์ที่เป็น อี การันต์ เช่นนี้ แจกเหมือน เสฏฺฐี.

|                    |                     |                     |
| ------------------ | ------------------- | ------------------- |
| กรี - ช้าง         | ภาณี - คนช่างพูด    | ตปสี - คนมีตบะ      |
| โภคี - คนมีโภคะ    | ทณฺฑี - คนมีไม้เท้า | มนฺตี - คนมีความคิด |
| เมธาวี - คนมีปัญญา | สุขี - คนมีสุข      | สิขี - นกยูง        |
| หตฺถี - ช้าง       |                     |                     |

วิธีเปลี่ยน วิภัตติ และ การันต์

- ๑. เอา อํ เป็น นํ ได้บ้าง.
- ๒. อี อู ปุํ. อยู่หน้า เอา โย เป็น โน แล้ว รัสสะสระตัวหน้าเสีย หรือลบ โย ก็ได้.
- ๓. วิภัตติ เอกวจนะ ทั้งปวง ยก ป. เสีย และ โย อยู่หลังต้องรัสสะ อี อู ใน ปุํ. อิต.

---

## อุ การันต์ ในปุํลิงค์

[๕๐] อุ การันต์ ในปุํลิงค์ แจกอย่าง ครุ [ครู] ดังนี้

|      | เอก.            | พหุ.        |
| ---- | --------------- | ----------- |
| ป.   | ครุ             | ครโว ครู    |
| ทุ.  | ครุํ ครโว       | ครู         |
| ต.   | ครุนา           | ครูหิ ครูภิ |
| จ.   | ครุสฺส ครุโน    | ครูนํ       |
| ปญฺ. | ครุสฺมา ครุมฺหา | ครูหิ ครูภิ |
| ฉ.   | ครุสฺส ครุโน    | ครูนํ       |
| ส.   | ครุสฺมึ ครุมฺหิ | ครูสุ       |
| อา.  | ครุ             | ครเว ครโว   |

ศัพท์ที่เป็น อุ การันต์ เช่นนี้ แจกเหมือน ครุ.

|                 |                   |                      |
| --------------- | ----------------- | -------------------- |
| เกตุ - ธง       | ภิกฺขุ - ภิกษุ    | ชนฺตุ - สัตว์เกิด    |
| ริปุ - ข้าศึก   | ปสุ - สัตว์เลี้ยง | สตฺตุ - ศัตรู        |
| พนฺธุ - พวกพ้อง | เสตุ - สะพาน      | พพฺพุ - เสือปลา, แมว |
| เหตุ - เหตุ     |                   |                      |

วิธีเปลี่ยนวิภัตติทั้งปวง เหมือน อิ การันต์ แปลกแต่ อุ ปุํลิงค์ อยู่หน้า เอา โย เป็น โว, อาลปนะ พหุ. เป็น เว แล้ว อุ เป็น อ เท่านั้น.

---

## อู การันต์ ในปุํลิงค์

[๕๑] อู การันต์ ในปุํลิงค์ แจกอย่าง วิญฺญู [ผู้รู้วิเศษ] ดังนี้

|      | เอก.                  | พหุ.              |
| ---- | --------------------- | ----------------- |
| ป.   | วิญฺญู                | วิญฺญุโน วิญฺญู   |
| ทุ.  | วิญฺญุํ               | วิญฺญุโน วิญฺญู   |
| ต.   | วิญฺญุนา              | วิญฺญูหิ วิญฺญูภิ |
| จ.   | วิญฺญุสฺส วิญฺญุโน    | วิญฺญูนํ          |
| ปญฺ. | วิญฺญุสฺมา วิญฺญุมฺหา | วิญฺญูหิ วิญฺญูภิ |
| ฉ.   | วิญฺญุสฺส วิญฺญุโน    | วิญฺญูนํ          |
| ส.   | วิญฺญุสฺมึ วิญฺญุมฺหิ | วิญฺญูสุ          |
| อา.  | วิญฺญุ                | วิญฺญุโน วิญฺญู   |

ศัพท์ที่เป็น อู การันต์ เช่นนี้ แจกเหมือน วิญฺญู.

|                        |                    |                                       |
| ---------------------- | ------------------ | ------------------------------------- |
| อภิภู - พระผู้เป็นยิ่ง | เวทคู - ผู้ถึงเวท  | กตญฺญู - ผู้รู้อุปการะที่คนอื่นทำแล้ว |
| สยมฺภู - พระผู้เป็นเอง | ปารคู - ผู้ถึงฝั่ง |                                       |

วิธีเปลี่ยนวิภัตติทั้งปวง เหมือน อี การันต์ แปลกแต่ อํ คง เป็น อํ เท่านั้น.

-- จบการันต์ ๕ ในปุํลิงค์เท่านี้.
