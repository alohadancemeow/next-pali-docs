---
title: ปัจจัยแห่งนามกิตก์
description: A guide in my new Starlight docs site.
---

import { AlertDemo } from "@/components/CustomAlert";

ปัจจัยแห่งนามกิตก์ (๑๓๔) ปัจจัยที่สำหรับประกอบนามกิตก์นั้น จัดเป็น ๓ พวก คือ

- กิตปัจจัย สำหรับประกอบกับศัพท์ที่เป็นกัตตุรูปอย่างเดียว ๑
- กิจปัจจัย สำหรับประกอบกับศัพท์ที่เป็นกัมมรูปและภาวรูป ๑
- กิตกิจจปัจจัย สำหรับประกอบกับศัพท์แม้ทั้ง ๓ เหล่า ๑

| ๑. กิตปัจจัย            | ๒. กิจจปัจจัย | ๓. กิตกิจจปัจจัย            |
| ----------------------- | ------------- | --------------------------- |
| กฺวิ, ณี, ณฺวุ, ตุ, รู. | ข, ณฺย.       | อ, อิ, ณ, ตเว, ติ, ตุํ, ยุ. |

ในบาลีไวยากรณ์นี้ ข้าพเจ้าจะเลือกคัดเอาแต่ปัจจัยที่ใช้เป็นสาธารณะทั่วไปแก่ธาตุทั้งปวง มาสำแดงในที่นี้,
ส่วนปัจจัยที่จำเพาะธาตุบางตัว ไม่สาธารณะแก่ธาตุอื่น จะยกไว้สำแดงในหนังสืออื่น.

อนึ่ง การจัดปัจจัยเป็นพวกๆ อย่างนี้ ในคัมภีร์ศัพทศาสตร์ ทั้งหลายไม่ยืนลงเป็นแบบเดียวกันได้ มักเถียงกัน เพราะฉะนั้น การร้อยกรองหนังสือนี้ ต้องอาศัยความที่ผู้แต่งเห็นชอบเป็นประมาณ.

---

# วิเคราะห์แห่งนามกิตก์

แต่นี้จะตั้งบทวิเคราะห์ เพื่อจะสำแดงสาธนะและปัจจัยที่กล่าว มาแล้วข้างต้น พอเป็นหลักฐานที่กำหนดของกุลบุตรสืบไป.

## วิเคราะห์ในกิตปัจจัย

### กฺวิ.

| บาลี      | สยํ ภวตี-ติ สยมฺภู.                                                                                      |
| --------- | -------------------------------------------------------------------------------------------------------- |
| คำแปล     | [ผู้ใด] ย่อมเป็นเอง, เหตุนั้น [ผู้นั้น] ชื่อว่าผู้เป็นเอง.                                               |
| วิเคราะห์ | สยํ เป็นบทหน้า ภู ธาตุ ในความ เป็น, ลบ กฺวิ เอานิคคหิตเป็น มฺ โดยวิธีสนธิ (๓๒), เป็นกัตตุรูป กัตตุสาธนะ. |

| บาลี      | อุเรน คจฺฉตี-ติ อุรโค.                                                                        |
| --------- | --------------------------------------------------------------------------------------------- |
| คำแปล     | [สัตว์ใด] ย่อมไปด้วยอก, เหตุนั้น สัตว์นั้น ชื่อว่าผู้ไปด้วยอก.                                |
| วิเคราะห์ | อุร เป็นบทหน้า คมฺ ธาตุ ในความ ไป, ลบพยัญชนะที่สุดธาตุ คือ มฺ ด้วยอำนาจ กฺวิ และลบ กฺวิ ด้วย. |

| บาลี      | สํ สุฏฺฐํ ขนตี - ติ สงฺโข.                                                            |
| --------- | ------------------------------------------------------------------------------------- |
| คำแปล     | สัตว์ใด ย่อมขุด [ซึ่งแผ่นดิน] ดี คือว่า ด้วยดี, เหตุนั้น [สัตว์นั้น] ชื่อว่าผู้ขุดดี. |
| วิเคราะห์ | สํ เป็นบทหน้า ขนฺ ธาตุ ในความ ขุด, เอานิคคหิตเป็น งฺ โดยวิธีสนธิ (๓๒).                |

### ณี.

| บาลี      | ธมฺมํ วทติ สีเลนา - ติ ธมฺมวาที, ธมฺมํ วตฺตุํ สีลมสฺสา - ติ วา ธมฺมวาที.                                                                                                                                                                                                                                                                                                         |
| --------- | -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| คำแปล     | [ผู้ใด] กล่าวซึ่งธรรมโดยปกติ. เหตุนั้น [ผู้นั้น] ชื่อว่าผู้กล่าวซึ่งธรรมโดยปกติ, อีกอย่างหนึ่ง ความกล่าว ซึ่งธรรม เป็นปกติ ของเขา, เหตุนั้น [เขา] ชื่อว่าผู้มีความกล่าว ซึ่งธรรม เป็นปกติ.                                                                                                                                                                                       |
| วิเคราะห์ | ธมฺม เป็นบทหน้า วทฺ ธาตุ ในความ กล่าว, พฤทธิ์ อ ที่ ว เป็น อา ด้วยอำนาจปัจจัยที่เนื่องด้วย ณ แล้วลบ ณ เหมือน กล่าวแล้วในโคตตตัทธิต (๑๐๓), ถ้าเป็นอิตถีลิงค์ เป็น ธมฺมวาทินี ถ้าเป็นนปุํสกลิงค์ เป็น ธมฺมวาหิ วิเคราะห์ก่อนเป็นกัตตุรูป กัตตุสาธนะ ลงในอรรถแห่ง ตัสสีละ, วิเคราะห์หลัง เป็นสมาสรูป ตัสสีลสาธนะ. สมาสรูป ตัสสีลสาธนะนี้ เห็นอย่างไรๆ อยู่ จึงมีได้ จัดเข้าในสาธนะ. |

| บาลี      | ปาปํ กโรติ สีเลนา-ติ ปาปการี.                                                |
| --------- | ---------------------------------------------------------------------------- |
| คำแปล     | [ผู้ใด] ย่อมทำ ซึ่งบาป โดยปกติ, เหตุนั้น ผู้นั้น ชื่อว่าผู้ทำซึ่งบาปโดยปกติ. |
| วิเคราะห์ | ปาป เป็น บทหน้า กรฺ ธาตุ ในความ ทำ.                                          |

| บาลี      | ธมฺมํ จรติ สีเลนา - ติ ธมฺมจารี.                                                       |
| --------- | -------------------------------------------------------------------------------------- |
| คำแปล     | [ผู้ใด] ย่อมประพฤติซึ่ง ธรรม โดยปกติ,เหตุนั้น ผู้นั้น ชื่อว่าผู้ประพฤติซึ่งธรรมโดยปกติ |
| วิเคราะห์ | ธมฺม เป็นบทหน้า จรฺ ธาตุ ในความประพฤติ, ในความเที่ยว.                                  |

### ณฺวุ.

| บาลี      | เทตี - ติ ทายโก.                                                                                                        |
| --------- | ----------------------------------------------------------------------------------------------------------------------- |
| คำแปล     | [ผู้ใด] ย่อมให้, เหตุนั้น [ผู้นั้น] ชื่อว่า ผู้ให้.                                                                     |
| วิเคราะห์ | ทา ธาตุ ในความให้, ยฺ ปัจจัยหลังธาตุ มี อา เป็นที่สุด ณฺวุ. เป็น อก, เป็นกัตตุรูป กัตตุสาธนะ, ถ้าอิตถีลิงค์เป็น ทายิกา. |

| บาลี      | เนตี - ติ นายโก.                                                                                                        |
| --------- | ----------------------------------------------------------------------------------------------------------------------- |
| คำแปล     | [ผู้ใด] ย่อมนำไป, เหตุนั้น ผู้นั้น ชื่อว่า ผู้นำไป                                                                      |
| วิเคราะห์ | นี ธาตุ ในความ นำไป พฤทธิ์ อี เป็น เอ แล้วเอา เป็น อาย ด้วยอำนาจปัจจัยที่เนื่องด้วย ณ เหมือนกล่าวแล้วในโคตตตัทธิต (๑๐๓) |

| บาลี      | อนุสาสตี - ติ อนุสาสโก.                                  |
| --------- | -------------------------------------------------------- |
| คำแปล     | [ผู้ใด] ย่อมตามสอน, เหตุนั้น [ผู้นั้น] ชื่อว่าผู้ตามสอน. |
| วิเคราะห์ | อนุ เป็นบทหน้า สาสฺ ธาตุ ในความ สอน.                     |

| บาลี      | สุณาตี - ติ สาวโก.                                                  |
| --------- | ------------------------------------------------------------------- |
| คำแปล     | [ผู้ใด] ย่อมฟัง. เหตุนั้น [ผู้นั้น] ชื่อว่า ผู้ฟัง.                 |
| วิเคราะห์ | สุ ธาตุ ในความ ฟัง, พฤทธิ์ อุ เป็น โอ แล้วเอาเป็น อาว ดังกล่าวแล้ว. |

### ตุ.

| บาลี      | กโรตี - ติ กตฺตา, กโรติ สีเลนา-ติ วา กตฺตา.                                                                                                                  |
| --------- | ------------------------------------------------------------------------------------------------------------------------------------------------------------ |
| คำแปล     | [ผู้ใด] ย่อมทำ. เหตุนั้น [ผู้นั้น] ชื่อว่าผู้ทำ, อีกอย่างหนึ่ง [ผู้ใด] ย่อมทำ โดยปกติ, เหตุนั้น [ผู้นั้น] ชื่อว่าผู้ทำโดยปกติ.                               |
| วิเคราะห์ | กรฺ ธาตุ ในความทำ, ลบพยัญชนะที่สุดธาตุ ซ้อน ตฺ, กตฺตุ เข้ากับปฐมาวิภัตติ เอกวจนะ แห่งนาม เป็น กตฺตา (๖๖). เป็นกัตตุรูป กัตตุสาธนะ วิเคราะห์หลัง ลงในตัสสีละ. |

| บาลี      | วทตี - ติ วตฺตา.                                        |
| --------- | ------------------------------------------------------- |
| คำแปล     | [ผู้ใด] ย่อมกล่าว, เหตุนั้น [ผู้นั้น] ชื่อว่า ผู้กล่าว. |
| วิเคราะห์ | วทฺ ธาตุ ในความ กล่าว.                                  |

| บาลี      | ชานาตี-ติ ญาตา.                                     |
| --------- | --------------------------------------------------- |
| คำแปล     | [ผู้ใด] ย่อมรู้, เหตุนั้น [ผู้นั้น] ชื่อว่า ผู้รู้. |
| วิเคราะห์ | ญา ธาตุ ในความรู้.                                  |

| บาลี      | ธาเรตี - ติ ธาตา.                                        |
| --------- | -------------------------------------------------------- |
| คำแปล     | [ผู้ใด] ย่อมทรงไว้, เหตุนั้น [ผู้นั้น] ชื่อว่าผู้ทรงไว้. |
| วิเคราะห์ | ธรฺ-ธา ธาตุ ในความทรง.                                   |

### รู.

| บาลี      | ปารํ คจฺฉติ สีเลนา - ติ ปารคู.                                                                                               |
| --------- | ---------------------------------------------------------------------------------------------------------------------------- |
| คำแปล     | [ผู้ใด] ย่อมถึงซึ่งฝั่งโดย ปกติ, เหตุนั้น [ผู้นั้น] ชื่อว่าผู้ถึงซึ่งฝั่งโดยปกติ.                                            |
| วิเคราะห์ | ปาร เป็นบท หน้า คมฺ ธาตุ ในความถึง, ลบที่สุดธาตุ ด้วยอำนาจปัจจัยที่เนื่องด้วย รฺ แล้วลบ รฺ เสีย, เป็นกัตตุสาธนะ ลงในตัสสีละ. |

| บาลี      | วิชานาติ สีเลนา - ติ วิญฺญู.                                              |
| --------- | ------------------------------------------------------------------------- |
| คำแปล     | ผู้ใด ย่อมรู้วิเศษ โดยปกติ, เหตุนั้น [ผู้นั้น] ชื่อว่าผู้รู้วิเศษโดยปกติ. |
| วิเคราะห์ | วิ เป็นบทหน้า ญา ธาตุ ในความ รู้, ซ้อน ญฺ.                                |

| บาลี      | ภิกฺขติ สีเลนา - ติ ภิกฺขุ.                                     |
| --------- | --------------------------------------------------------------- |
| คำแปล     | [ผู้ใด] ย่อมขอ โดยปกติ, เหตุนั้น [ผู้นั้น] ชื่อว่าผู้ขอโดยปกติ. |
| วิเคราะห์ | ภิกฺข ธาตุ ในความ ขอ, ไม่ลบที่สุด ธาตุ รัสสะ อู เป็น อุ.        |

## วิเคราะห์ในกิจจปัจจัย

### ข.

| บาลี      | ทุกฺเขน กริยตี - ติ ทุกฺกรํ.                                            |
| --------- | ----------------------------------------------------------------------- |
| คำแปล     | กรรมใด อันเขาทำได้โดยยาก, เหตุนั้น [กรรมนั้น] ชื่อว่าอันเขาทำได้โดยยาก. |
| วิเคราะห์ | ทุ เป็นบทหน้า กรฺ ธาตุ ในความ ทำ, ลบ ข ซ้อน กฺ เป็น กัมมรูป กัมมสาธนะ.  |

| บาลี      | สุเขน ภริยตี - ติ สุภโร.                                                           |
| --------- | ---------------------------------------------------------------------------------- |
| คำแปล     | ผู้ใด อันเขาเลี้ยงได้โดยง่าย, เหตุนั้น [ผู้นั้น] ชื่อว่าผู้อันเขาเลี้ยงได้โดยง่าย. |
| วิเคราะห์ | สุ เป็นบทหน้า ภรฺ ธาตุ ในความ เลี้ยง.                                              |

| บาลี      | ทุกฺเขน รกฺขิยตี-ติ ทุรกฺขํ.                                                  |
| --------- | ----------------------------------------------------------------------------- |
| คำแปล     | [จิตใด] อันเขารักษาได้โดยยาก, เหตุนั้น [จิตนั้น] ชื่อว่าอันเขารักษาได้โดยยาก. |
| วิเคราะห์ | ทุ เป็นบทหน้า รกฺข ธาตุ ในความ รักษา.                                         |

### ณฺย

| บาลี      | กาตพฺพนฺ-ติ การิยํ.                                                              |
| --------- | -------------------------------------------------------------------------------- |
| คำแปล     | [กรรมใด] อันเขาพึงทำ, เหตุนั้น [กรรมนั้น] ชื่อว่าอันเขาพึงทำ.                    |
| วิเคราะห์ | กรฺ ธาตุ ในความ ทำ, พฤทธิ์ อ เป็น อา อิ อาคม, ลบ ณฺ เสีย, เป็นกัมมรูป กัมมสาธนะ. |

| บาลี      | เนตพฺพนฺ-ติ เนยฺยํ.                                               |
| --------- | ----------------------------------------------------------------- |
| คำแปล     | [สิ่งใด] อันเขาพึงนำไป, เหตุนั้น [สิ่งนั้น] ชื่อว่าอันเขาพึงนำไป. |
| วิเคราะห์ | นี ธาตุ ในความ นำไป พฤทธิ์ อี เป็น เอ, ลบ ณฺ ซ้อน ยฺ.             |

| บาลี      | วตฺตพฺพนฺ-ติ วชฺชํ.                                                             |
| --------- | ------------------------------------------------------------------------------- |
| คำแปล     | [คำใด] อันเขาพึงกล่าว, เหตุนั้น [คำนั้น] ชื่อว่าเขาพึงกล่าว,                    |
| วิเคราะห์ | วทฺ ธาตุ ในความ กล่าว, ลบ ณฺ แล้วเอา ทฺ ที่สุดธาตุ กับ ย ที่สุดปัจจัย เป็น ชฺช. |

| บาลี      | ทมิตพฺโพ-ติ ทมฺโม.                                                     |
| --------- | ---------------------------------------------------------------------- |
| คำแปล     | [ผู้ใด] อันเขาพึงทรมานได้ เหตุนั้น [ผู้นั้น] ชื่อว่าอันเขาพึงทรมานได้. |
| วิเคราะห์ | ทมฺ ธาตุ ในความ ฝึก, ลบ ณฺ แล้วเอา มฺ ที่สุดธาตุ กับ ย เป็น มฺม.       |

| บาลี      | ยุญฺชิตพฺพนฺ-ติ โยคฺคํ.                                               |
| --------- | --------------------------------------------------------------------- |
| คำแปล     | [สิ่งใด] อันเขาพึงประกอบ, เหตุนั้น [สิ่งนั้น] ชื่อว่าอันเขาพึงประกอบ. |
| วิเคราะห์ | ยุชฺ ธาตุ ในความ ประกอบ, ลบ ณฺ แล้วเอา ชฺ ที่สุดธาตุ กับ ย เป็น คฺค.  |

| บาลี      | ครหิตพฺพนฺ-ติ คารยฺหํ.                                                                         |
| --------- | ---------------------------------------------------------------------------------------------- |
| คำแปล     | [กรรมใด] อันเขาพึงติเตียน, เหตุนั้น [กรรมนั้น] ชื่อว่าอันเขาพึงติเตียน.                        |
| วิเคราะห์ | ครหฺ ธาตุ ในความ ติเตียน. พฤทธิ์ อ เป็น อา. ลบ ณฺ แล้ว แปร หฺ ไว้เบื้องหลัง, ยฺ ไว้เบื้องหน้า. |

| บาลี      | ทาตพฺพนฺ-ติ เทยฺยํ.                                                                             |
| --------- | ----------------------------------------------------------------------------------------------- |
| คำแปล     | [สิ่งใด] อันเขาพึงให้, เหตุนั้น [สิ่งนั้น] ชื่อว่าอันเขาพึงให้.                                 |
| วิเคราะห์ | ทา ธาตุ ในความ ให้ ธาตุมี อา เป็นที่สุดอยู่ หน้า เอา ณฺย เป็น เอยฺย แล้วลบ อา ด้วยสระสนธิ (๑๙). |

<AlertDemo
  title="ข้อควรจำ!"
  description="ศัพท์ที่ประกอบด้วยปัจจัยนี้ บางศัพท์ก็ใช้เป็นกิริยากิตก์บ้าง อุ. เต จ ภิกฺขู
  คารยฺหา อนึ่ง ภิกษุ ท. เหล่านั้น อันท่านพึงติเตียน."
/>

## วิเคราะห์ในกิตกิจจปัจจัย

### อ.

| บาลี      | ปฏิ สํ ภิชฺชตี-ติ ปฏิสมฺภิทา.                                                                         |
| --------- | ----------------------------------------------------------------------------------------------------- |
| คำแปล     | ปัญญาใด ย่อมแตกฉาน ดี โดยต่าง, เหตุนั้น ปัญญานั้น ชื่อว่าแตกฉานดีโดยต่าง.                             |
| วิเคราะห์ | ปฏิ สํ เป็นบทหน้า ภิทฺ ธาตุ ในความ แตก, อิตถีลิงค์ ปฐมาวิภัตติ เป็น อา (๕๒). เป็นกัตตุรูป กัตตุสาธนะ. |

| บาลี      | หิตํ กโรตี - ติ หิตกฺกโร.                                                               |
| --------- | --------------------------------------------------------------------------------------- |
| คำแปล     | ผู้ใด ย่อมทำ ซึ่งประโยชน์เกื้อกูล, เหตุนั้น [ผู้นั้น] ชื่อว่าผู้ทำซึ่งประโยชน์เกื้อกูล. |
| วิเคราะห์ | หิต เป็นบทหน้า กรฺ ธาตุ ในความ ทำ ซ้อน กฺ.                                              |

| บาลี      | นิสฺสาย นํ วสติ - ติ นิสฺสโย.                                                                             |
| --------- | --------------------------------------------------------------------------------------------------------- |
| คำแปล     | [ศิษย์] อาศัยซึ่งอาจารย์ นั้นอยู่, เหตุนั้น [อาจารย์นั้น] ชื่อว่าเป็นที่อาศัยอยู่ [ของศิษย์]              |
| วิเคราะห์ | นิ เป็นบทหน้า สี ธาตุ ในความ อาศัย. พฤทธิ์ อี เป็น เอ แล้ว เอาเป็น อย แล้วซ้อน สฺ เป็นกัตตุรูป กัมมสาธนะ. |

| บาลี      | สิกฺขิยตี - ติ สิกฺขา, สิกฺขนํ วา สิกฺขา.                                                                   |
| --------- | ----------------------------------------------------------------------------------------------------------- |
| คำแปล     | ธรรมชาติใด อันเขาศึกษา, เหตุนั้น [ธรรมชาตินั้น] ชื่อว่าอันเขาศึกษา; อีก อย่างหนึ่ง ความศึกษา ชื่อว่าสิกขา.  |
| วิเคราะห์ | สิกฺขฺ ธาตุ ในความ ศึกษา, สำเหนียก. วิเคราะห์หน้า เป็นกัมมรูป กัมมสาธนะ, วิเคราะห์หลัง เป็นภาวรูป ภาวสาธนะ. |

| บาลี      | วิเนติ เตนา - ติ วินโย.                                                                      |
| --------- | -------------------------------------------------------------------------------------------- |
| คำแปล     | [บัณฑิต] ย่อมแนะนำ ด้วยอุบาย นั้น, เหตุนั้น [อุบายนั้น] ชื่อว่าเป็นเครื่องแนะนำ [ของบัณฑิต]. |
| วิเคราะห์ | วิ เป็นบทหน้า นี ธาตุ ในความ นำ เป็นกัตตุรูป กรณสาธนะ.                                       |

| บาลี      | ปฐมํ ภวติ เอตสฺมา - ติ ปภโว.                                                                    |
| --------- | ----------------------------------------------------------------------------------------------- |
| คำแปล     | [แม่น้ำ] ย่อมเกิดก่อน แต่ประเทศนั่น เหตุนั้น [ประเทศนั่น] ชื่อว่าเป็นแดนเกิดร่อน [แห่ง แม่น้ำ]. |
| วิเคราะห์ | ป เป็นบทหน้า ภู ธาตุ, พฤทธิ์ อู เป็น โอ แล้วเอา เป็น อว เป็นกัตตุรูป อปาทานสาธนะ.               |

### อิ.

| บาลี      | อุทกํ ทธาตี - ติ อุทธิ.                                                            |
| --------- | ---------------------------------------------------------------------------------- |
| คำแปล     | ประเทศใด ย่อมทรงไว้ ซึ่งน้ำ, เหตุนั้น [ประเทศนั้น] ชื่อว่าผู้ทรงไว้ซึ่งน้ำ [ทะเล]. |
| วิเคราะห์ | อุท เป็น บทหน้า ธา ธาตุ ในความ ทรง เป็นกัตตุรูป กัตตุสาธนะ.                        |

| บาลี      | สนฺธิยตี - ติ สนฺธิ.                                                                             |
| --------- | ------------------------------------------------------------------------------------------------ |
| คำแปล     | [วาจาใด] อันเขาต่อ, เหตุนั้น [วาจานั้น] ชื่อว่าอันเขาต่อ.                                        |
| วิเคราะห์ | สํ เป็นบทหน้า ธา ธาตุ ในความต่อ, เอานิคคหิต เป็น นฺ ด้วยนิคคหิตสนธิ (๓๒), เป็นกัมมรูป กัมมสาธนะ. |

| บาลี      | นิธิยตี - ติ นิธิ.                                                 |
| --------- | ------------------------------------------------------------------ |
| คำแปล     | สมบัติใด อันเขาฝังไว้, เหตุนั้น [สมบัตินั้น] ชื่อว่าอันเขาฝั่งไว้. |
| วิเคราะห์ | นิ เป็นบทหน้า ธา ธาตุ ในความ ฝังไว้.                               |

### ณ.

| บาลี      | กมฺมํ กโรตี-ติ กมฺมกาโร.                                                                                               |
| --------- | ---------------------------------------------------------------------------------------------------------------------- |
| คำแปล     | [ผู้ใด] ย่อมทำซึ่งกรรม. เหตุนั้น [ผู้นั้น] ชื่อว่าผู้ทำซึ่งกรรม.                                                       |
| วิเคราะห์ | กมฺม เป็นบทหน้า กรฺ ธาตุ ในความ ทำ, วิธีพฤทธิ์ และลบ ณ ปัจจัย ได้กล่าวแล้วในโคตตตัทธิต (๑๐๓), เป็นกัตตุรูป กัตตุสาธนะ. |

| บาลี      | รุชฺชตี - ติ โรโค.                                               |
| --------- | ---------------------------------------------------------------- |
| คำแปล     | [อาพาธใด] ย่อมเสียดแทง, เหตุนั้น [อาพาธนั้น] ชื่อว่าผู้เสียดแทง. |
| วิเคราะห์ | รุชฺ ธาตุ ในความ เสียดแทง. เอา ชฺ เป็น คฺ เพราะ ณ ปัจจัย.        |

| บาลี      | วหิตพฺโพ - ติ วาโห.                                               |
| --------- | ----------------------------------------------------------------- |
| คำแปล     | [ภาระใด] อันเขาพึงนำไป, เหตุนั้น [ภาระนั้น] ชื่อว่าอันเขาพึงนำไป. |
| วิเคราะห์ | วหฺ ธาตุ ในความนำไป, เป็น กัมมรูป กัมมสาธนะ.                      |

| บาลี      | ปจนํ ปาโก.                                                                   |
| --------- | ---------------------------------------------------------------------------- |
| คำแปล     | ความหุงชื่อว่าปากะ.                                                          |
| วิเคราะห์ | ปจฺ ธาตุ ในความ หุง, ต้ม. เอา จฺ เป็น กฺ เพราะ ณ ปัจจัย เป็นภาวรูป ภาวสาธนะ. |

| บาลี      | ทุสฺสติ เตนา - ติ โทโส.                                                                      |
| --------- | -------------------------------------------------------------------------------------------- |
| คำแปล     | [ชนใด] ย่อมประทุษร้าย ด้วย กิเลสนั้น, เหตุนั้น กิเลสนั้น ชื่อว่าเป็นเหตุประทุษร้าย [แห่งชน.] |
| วิเคราะห์ | ทุสฺ ธาตุ ในความประทุษร้าย, เป็นกัตตุรูป กรณสาธนะ.                                           |

| บาลี      | อาวสนฺติ เอตฺถา - ติ อาวาโส.                                                                         |
| --------- | ---------------------------------------------------------------------------------------------------- |
| คำแปล     | [ภิกษุ ท.] ย่อมอาศัยอยู่ ในประเทศนั้น, เหตุนั้น [ประเทศนั่น] ชื่อว่าเป็นที่อาศัยอยู่ [แห่ง ภิกษุ ท.] |
| วิเคราะห์ | อา เป็นบทหน้า, วสฺ ธาตุ ในความ อยู่, เป็นกัตตุรูป อธิกรณสาธนะ.                                       |

### ตเว.

| บาลี      | กาตเว             | คนฺตเว                         |
| --------- | ----------------- | ------------------------------ |
| คำแปล     | เพื่อจะทำ         | เพื่อจะไป                      |
| วิเคราะห์ | กรฺ ธาตุ เป็น กา. | คมฺ ธาตุ เอาที่สุดธาตุเป็น นฺ. |

ปัจจัยนี้ลงในจตุตถีวิภัตตินาม.

ปัจจัยเก่าชุดนี้มี ๓ คือ ตเว เช่น ปหาตเว, เนตเว. ตเย เช่น เหตุเย. ตาเย เช่น ทกฺขิตาเย.

### ติ.

| บาลี      | มญฺญตี - ติ มติ.                                            |
| --------- | ----------------------------------------------------------- |
| คำแปล     | [ปัญญาใด] ย่อมรู้, เหตุนั้น [ปัญญานั้น] ชื่อว่าผู้รู้.      |
| วิเคราะห์ | มนฺ ธาตุ ใน ความรู้, ลบที่สุดธาตุ. เป็นกัตตุรูป กัตตุสาธนะ. |

| บาลี      | มญฺญติ เอตายา - ติ วา มติ.                                                                  |
| --------- | ------------------------------------------------------------------------------------------- |
| คำแปล     | อีกอย่างหนึ่ง [ชน] ย่อมรู้ ด้วยปัญญานั่น. เหตุนั้น [ปัญญานั่น] ชื่อว่าเป็นเหตุรู้ [แห่งชน]. |
| วิเคราะห์ | มนฺ ธาตุ ใน ความรู้, ลบที่สุดธาตุ. เป็นกัตตุรูป กรณสาธนะ.                                   |

| บาลี      | มนนํ วา มติ.                                             |
| --------- | -------------------------------------------------------- |
| คำแปล     | อีกอย่างหนึ่ง ความรู้ ชื่อว่ามติ                         |
| วิเคราะห์ | มนฺ ธาตุ ใน ความรู้, ลบที่สุดธาตุ. เป็น ภาวรูป ภาวสาธนะ. |

| บาลี      | สรตี - ติ สติ.                                                   |
| --------- | ---------------------------------------------------------------- |
| คำแปล     | [ธรรมชาติใด] ย่อมระลึก, เหตุนั้น [ธรรมชาตินั้น] ชื่อว่าผู้ระลึก. |
| วิเคราะห์ | สรฺ ธาตุในความ ระลึก. เป็นกัตตุรูป กัตตุสาธนะ.                   |

| บาลี      | สรติ เอตายา - ติ วา สติ                                                                                |
| --------- | ------------------------------------------------------------------------------------------------------ |
| คำแปล     | อีก อย่างหนึ่ง [ชน] ย่อมระลึกด้วยธรรมชาตินั่น เหตุนั้น [ธรรมชาติ นั่น] ชื่อว่า เป็นเหตุระลึก [แห่งชน]. |
| วิเคราะห์ | สรฺ ธาตุในความ ระลึก. เป็นกัตตุรูป กรณสาธนะ.                                                           |

| บาลี      | สรณํ วา สติ                                |
| --------- | ------------------------------------------ |
| คำแปล     | อีกอย่างหนึ่ง ความระลึก ชื่อว่าสติ.        |
| วิเคราะห์ | สรฺ ธาตุในความ ระลึก. เป็นภาวรูป ภาวสาธนะ. |

| บาลี      | สมฺปชฺชิตพฺพา - ติ สมฺปตฺติ.                                                                                             |
| --------- | ------------------------------------------------------------------------------------------------------------------------ |
| คำแปล     | [ธรรมชาติใด] อันเขาพึงถึง พร้อม, เหตุนั้น [ธรรมชาตินั้น] ชื่อว่าอันเขาพึงถึงพร้อม.                                       |
| วิเคราะห์ | สํ เป็น บทหน้า ปทฺ ธาตุ ในความถึง, เอาที่สุดธาตุ เป็น ตฺ เอานิคคหิต เป็น มฺ ด้วยนิคคหิตสนธิ (๓๒), เป็นกัมมรูป กัมมสาธนะ. |

| บาลี      | คจฺฉนฺติ เอตฺถา - ติ คติ.                                                    |
| --------- | ---------------------------------------------------------------------------- |
| คำแปล     | [ชน ท.] ย่อมไป ในภูมินั่น, เหตุนั้น [ภูมินั่น] ชื่อว่าเป็นที่ไป [แห่งชน ท.]. |
| วิเคราะห์ | คมฺ ธาตุ ในความ ไป, ในความถึง, ลบที่สุดธาตุ. เป็นกัตตุรูป อธิกรณสาธนะ.       |

### ตุํ.

| บาลี      | กาตุํ     | คนฺตุํ    |
| --------- | --------- | --------- |
| คำแปล     | เพื่อจะทำ | เพื่อจะไป |
| วิเคราะห์ | กรฺ ธาตุ  | คมฺ ธาตุ  |

ปัจจัยนี้ลงในปฐมาและจตุตถีวิภัตตินาม.

### ยุ.

| บาลี      | เจตยตี - ติ เจตนา.                                                                                                        |
| --------- | ------------------------------------------------------------------------------------------------------------------------- |
| คำแปล     | [ธรรมชาติใด] ย่อมคิด, เหตุนั้น [ธรรมชาตินั้น] ชื่อว่าผู้คิด.                                                              |
| วิเคราะห์ | จิตฺ ธาตุ ในความ คิด, พฤทธิ์ อิ เป็น เอ, เอา ยุ เป็น อน, อิตถีลิงค์ ปฐมาวิภัตตินาม เป็น อา (๕๒). เป็นกัตตุรูป กัตตุสาธนะ. |

| บาลี      | กุชฺฌติ สีเลนา - ติ โกธโน.                                                     |
| --------- | ------------------------------------------------------------------------------ |
| คำแปล     | [ผู้ใด] ย่อมโกรธ โดยปกติ, เหตุนั้น [ผู้นั้น] ชื่อว่าผู้โกรธโดยปกติ.            |
| วิเคราะห์ | กุธฺ ธาตุ ในความ โกรธ, พฤทธิ์ อุ เป็น โอ เป็นกัตตุรูป กัตตุสาธนะ, ลงในตัสสีละ. |

| บาลี      | ภุญฺชิตพฺพนฺ - ติ โภชนํ.                                        |
| --------- | --------------------------------------------------------------- |
| คำแปล     | [สิ่งใด] อันเขาพึงกิน, เหตุนั้น [สิ่งนั้น] ชื่อว่าอันเขาพึงกิน. |
| วิเคราะห์ | ภุชฺ ธาตุ ในความ กิน. เป็นกัมมรูป กัมมสาธนะ.                    |

| บาลี      | คจฺฉิยเต - ติ คมนํ.                       |
| --------- | ----------------------------------------- |
| คำแปล     | [อันเขา] ย่อมไป, เหตุนั้น ชื่อว่า ความไป. |
| วิเคราะห์ | คมฺ ธาตุ ในความ ไป, เป็นภาวรูป ภาวสาธนะ.  |

| บาลี      | กโรติ เตนา - ติ กรณํ.                                                          |
| --------- | ------------------------------------------------------------------------------ |
| คำแปล     | [เขา] ย่อมทำ ด้วยสิ่งนั้น, เหตุนั้น [สิ่งนั้น] ชื่อว่าเป็นเครื่องทำ [แห่งเขา]. |
| วิเคราะห์ | กรฺ ธาตุ ในความทำ, เป็น กัตตุรูป กรณสาธนะ.                                     |

| บาลี      | สํวณฺณิยติ เอตายา - ติ สํวณฺณนา.                                                                                             |
| --------- | ---------------------------------------------------------------------------------------------------------------------------- |
| คำแปล     | [เนื้อความ] อันท่าน ย่อมพรรณนาพร้อม ด้วยวาจานั่น, เหตุนั้น [วาจานั่น] ชื่อว่าเป็น เครื่องอันท่านพรรณนาพร้อม [แห่งเนื้อความ]. |
| วิเคราะห์ | สํ เป็นบทหน้า วณฺณ ธาตุ ในความ พรรณนา, เป็นกัมมรูป กรณสาธนะ.                                                                 |

| บาลี      | สยนฺติ เอตฺถา - ติ สยนํ.                                                         |
| --------- | -------------------------------------------------------------------------------- |
| คำแปล     | [เขา ท.] ย่อมนอนในที่นั่น, เหตุนั้น [ที่นั่น] ชื่อว่าเป็นที่นอน [แห่งเขา ท.]     |
| วิเคราะห์ | สี ธาตุ ในความ นอน, พฤทธิ์ อี เป็น เอ แล้วเอาเป็น อยฺ, เป็นกัตตุรูป อธิกรณสาธนะ. |

ยุ ปัจจัยนี้ ถ้าธาตุมี รฺ หรือ หฺ อยู่หน้า เป็น อณ, แต่ธาตุ ที่มี หฺ เป็นที่สุด ไม่นิยมเหมือนธาตุที่มี รฺ เป็นที่สุด.

-- จบนามกิตก์แต่เท่านี้.
