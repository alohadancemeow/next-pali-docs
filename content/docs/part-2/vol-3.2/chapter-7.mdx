---
title: กิริยากิตก์
description: A guide in my new Starlight docs site.
---

กิริยากิตก์ (๑๓๘) กิตก์ที่เป็นกิริยา เรียกว่ากิริยากิตก์.
กิริยากิตก์นี้ ประกอบด้วยวิภัตติ วจนะ กาล ธาตุ วาจก ปัจจัย, เหมือน อาขยาต ต่างแต่ไม่มีบทและบุรุษเท่านั้น.

---

# วิภัตติ

(๑๓๙) วิภัตติแห่งกิริยากิตก์นั้น ไม่มีแผนกหนึ่งเหมือนวิภัตติอาขยาต, ใช้วิภัตตินาม.
ถ้านามศัพท์เป็นวิภัตติและวจนะอันใด กิริยากิตก์ก็เป็นวิภัตติและวจนะอันนั้นตาม อย่างนี้

| ตัวอย่าง                                    | คำแปล                                                                |
| ------------------------------------------- | -------------------------------------------------------------------- |
| ภิกฺขุ คามํ ปิณฺฑาย ปวิฏฺโฐ.                | ภิกษุ เข้าไปแล้ว สู่บ้าน เพื่อก้อนข้าว.                              |
| เยเกจิ พุทฺธํ สรณํ คตา เส.                  | [ชน ท.] เหล่าใดเหล่าหนึ่งถึงแล้ว ซึ่งพระพุทธเจ้า ว่าเป็นที่ระลึก ซิ. |
| เอกํ ปุริสํ ฉตฺตํ คเหตฺวา คจฺฉนฺตํ ปสฺสามิ. | [ข้า] เห็นซึ่งบุรุษ คนหนึ่ง ถือ ซึ่งร่ม ไปอยู่.                      |

# กาล

(๑๔๐) ในกิตก์นี้แบ่งกาลที่เป็นประธานได้ ๒ คือปัจจุบันกาล ๑ อดีตกาล ๑.
กาลทั้ง ๒ นั้น แบ่งให้ละเอียดออกอีก, ปัจจุบันกาลจัดเป็น ๒ คือปัจจุบันแท้ ๑ ปัจจุบันใกล้อนาคต ๑.
อดีตกาล จัดเป็น ๒ เหมือนกัน คือล่วงแล้ว ๑ ล่วงแล้วเสร็จ ๑.

|     | กาลที่เป็นประธาน | แบ่งให้ละเอียด |                     |
| --- | ---------------- | -------------- | ------------------- |
| ๑.  | ปัจจุบันกาล      | ปัจจุบันแท้ ๑  | ปัจจุบันใกล้อนาคต ๑ |
| ๒.  | อดีตกาล          | ล่วงแล้ว ๑     | ล่วงแล้วเสร็จ ๑     |

กาลที่กล่าวโดยย่อหรือพิสดารนี้ ในเวลาพูดหรือแต่งหนังสือ อ่านหนังสือ ต้องหมายรู้ด้วยปัจจัยที่กล่าวข้างหน้า.

---

### ปัจจุบันกาล

| ๑.     | ปัจจุบันแท้ แปลว่า 'อยู่'              |
| ------ | -------------------------------------- |
| อุ.    | อหํ ธมฺมํ สุณนฺโต ปีตึ ลภามิ.          |
| คำแปล. | ข้า ฟังอยู่ ซึ่งธรรม ย่อมได้ ซึ่งปีติ. |

| ๒.     | ปัจจุบันใกล้อนาคต แปลว่า 'เมื่อ'                                            |
| ------ | --------------------------------------------------------------------------- |
| อุ.    | อนุสนฺธึ ฆเฏตฺวา ธมฺมํ เทเสนฺโต อิมํ คาถ - มาห.                             |
| คำแปล. | [พระศาสดา] เมื่อสืบต่อ ซึ่งอนุสนธิ สำแดง ซึ่งธรรม ตรัสแล้ว ซึ่งคาถา อันนี้. |

### อดีตกาล

| ๑.     | ล่วงแล้ว แปลว่า 'แล้ว' |
| ------ | ---------------------- |
| อุ.    | ตโย มาสา อติกฺกนฺตา.   |
| คำแปล. | เดือน ท. ก้าวล่วงแล้ว. |

| ๒.     | ล่วงแล้วเสร็จ แปลว่า 'ครั้น - แล้ว'                                                                                                                    |
| ------ | ------------------------------------------------------------------------------------------------------------------------------------------------------ |
| อุ.    | เยน ภควา, เตนุ-ปสงฺกมิ, อุปสงฺกมิตฺวา ภควนฺตํ อภิวาเทตฺวา, เอกมนฺตํ นิสีทิ.                                                                            |
| คำแปล. | ภิกษุรูปหนึ่ง พระผู้มีพระภาคเจ้า โดยที่ใด, เข้าไปใกล้แล้ว โดยที่นั้น. ครั้นเข้าไปใกล้แล้ว ไหว้แล้ว ซึ่งพระผู้มีพระภาคเจ้า จึงนั่งแล้ว ณ ส่วนข้างหนึ่ง. |

ข้าพเจ้าได้กล่าวไว้แล้วข้างต้น (๑๓๐) ว่าธาตุกิตก์นั้นไม่แปลก กับธาตุอาขยาต, เพราะเหตุนั้น แม้ในที่นี้ก็ไม่ต้องกล่าวถึงธาตุอีก.

---

# วาจก

(๑๔๑) แม้ถึงวาจกนี้ ก็จัดเป็น ๕ อย่างเดียวกันกับวาจกใน อาขยาต (๑๑๕) ต่างกันสักว่ารูปแห่งกิริยาศัพท์, เพราะฉะนั้น ในที่นี้ จักสำแดงแต่อุทาหรณ์เท่านั้น.

|     | วาจก           | ตัวอย่าง                     | คำแปล                                       |
| --- | -------------- | ---------------------------- | ------------------------------------------- |
| ๑.  | กัตตุวาจก.     | ภิกฺขุ คามํ ปิณฺฑาย ปวิฏฺโฐ. | ภิกษุ เข้าไปแล้ว สู่บ้าน เพื่อก้อนข้าว.     |
| ๒.  | กัมมวาจก.      | อธิคโต โข มยา - ยํ ธมฺโม.    | ธรรม อันนี้ อันเรา ถึงทับแล้ว แล.           |
| ๓.  | ภาววาจก.       | การเณเนตฺถ ภวิตพฺพํ.         | อันเหตุ ในสิ่งนี้ พึงมี.                    |
| ๔.  | เหตุกัตตุวาจก. | สเทวกํ ตารยนฺโต.             | [ท่าน] ยังโลกนี้ กับทั้งเทวโลก ให้ข้ามอยู่. |
| ๕.  | เหตุกัมมวาจก.  | อยํ ถูโป ปติฏฺฐาปิโต.        | พระสตูป นี้ [อันเขา] ให้ตั้งจำเพาะแล้ว.     |
